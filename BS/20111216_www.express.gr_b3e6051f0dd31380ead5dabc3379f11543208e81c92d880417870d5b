
<p>Πως δεν θα πάρετε κιλά στις γιορτές (της Ηλιάνας Ηλιοπούλου) - Express.gr Δευτέρα, 02 Ιανουαρίου 2012, 22:31:40 Εγγραφή Αποθήκευση Αρχική | Newsletter | Site Map | Επικοινωνία ΕΙΔΗΣΕΙΣ Οικονομία Τουρισμός Διεθνής Οικονομία Πολιτική Επιχειρήσεις Αγορές Ελλάδα Κόσμος Ναυτιλία Θέσεις Βαλκάνια Υγεία Νέα Γρίπη 2011 Αθλητικά Πολιτισμός Greek News Barron's ΑΓΟΡΕΣ ΥΠΗΡΕΣΙΕΣ ΑΦΙΕΡΩΜΑΤΑ ΧΡΗΣΤΙΚΑ EXPRESS YOURSELF ΕΦΗΜΕΡΙΔΑ ΕΞΠΡΕΣ Σήμερα γιορτάζει ο/η: Σεραφείμ του Σάρωφ, Σίλβεστρος, Θεόπεμπτος Αθήνα: 7°C</p>
<p>Βρίσκεστε εδώ: Αρχική ΕΙΔΗΣΕΙΣ Υγεία Πως δεν θα πάρετε κιλά στις γιορτές (της Ηλιάνας Ηλιοπούλου)</p>
<p>Πως δεν θα πάρετε κιλά στις γιορτές (της Ηλιάνας Ηλιοπούλου)</p>
<p>Πηγή: Express.gr 16/12/11-15:42 Αναμφισβήτητα η πιο αγαπημένη εποχή του χρόνου είναι και πάλι εδώ! Τα Χριστούγεννα αποτελούν για όλους μας περίοδο χαράς και ξεγνοισιάς. Σχεδόν κάθε μέρα του Δεκεμβρίου υπάρχει και μια ονομαστική γιορτή και σίγουρα όλοι μας έχουμε κάποιον στη δουλειά ή στο οικογενειακό μας περιβάλλον, που γιορτάζει και θα οργανώσει μια κοινωνική εκδήλωση που θα περιέχει φαγητό και γλυκά. Και καθώς οι μέρες περνούν, καταλήγουμε σε δυο μεγάλα παραδοσιακά «τραπέζια», αυτό των Χριστουγέννων και της παραμονής πρωτοχρονιάς, όπου πολλά νόστιμα φαγητά, εξαιρετικές λιχουδιές και κάθε μορφής γλυκά υπάρχουν παντού, και δύσκολα μπορεί κανείς να αντισταθεί! Τα Χριστούγεννα είναι μια δοκιμασία για τον καθένα που προσπαθεί να ακολουθήσει μία δίαιτα, είτε είναι αδυνατίσματος, είτε είναι για λόγους υγείας ή απλά σωστής διατροφής. Για όσους έχουν νηστέψει, η επανένταξη όλων των ομάδων τροφίμων στο διαιτολόγιο τους πρέπει να γίνει με πολλή προσοχή, διότι μπορεί να προκαλέσει προβλήματα και γαστρεντερικές διαταραχές. Γνωρίζοντας ότι ο μέσος άνθρωπος κατά την διάρκεια των γιορτών παίρνει 1,5-2 κιλά, είναι αναγκαία λίγη προσοχή, ώστε να αποφύγουμε αυτή την ενοχλητική πρόσληψη βάρους. Η πρόσληψη αυτού του βάρους βασίζεται στην νοοτροπία που έχουμε αυτές τις γιορτινές μέρες: «Τα Χριστούγεννα είναι μία φορά το χρόνο ας το γιορτάσουμε τρώγοντας»! Ένα από τα συχνότερα επίσης λάθη που κάνουμε αυτό το διάστημα σχετίζεται με την παράδοξη νοοτροπία που μας διέπει για τις γιορτές. Ζούμε την ψευδαίσθηση ότι τα γλυκά αυτά δεν μπορούμε να τα δοκιμάσουμε σε άλλη περίοδο του χρόνου, σαν να αποτελούν κάτι το απαγορευμένο και να μπορούμε μόνο τώρα να τα καταναλώσουμε, με αποτέλεσμα αυτές οι διατροφικές υπερβολές να οδηγούν σε υπερκατανάλωση φαγητού, ποτού και γλυκού και η ζυγαριά καθώς περνάνε οι μέρες να μας εκπλήσσει δυσάρεστα! Ας δούμε μερικές συμβουλές που θα μπορούσαν να μας βοηθήσουν να προγραμματίσουμε καλύτερα τη διατροφή κατά την διάρκεια των γιορτών, ειδικά όταν κάνουμε δίαιατα. Η γαλοπούλα και η γέμισή της Η γαλοπούλα αποτελεί το βασικό Χριστουγεννιάτικο πιάτο και είναι πολύ καλή επιλογή! Η σύνθεση της είναι όμοια με αυτή του κοτόπουλου, το οποίο θα μπορούσε εύκολα να την αντικαταστήσει για όσους το επιθυμούν. Έχει πολύ χαμηλή περιεκτικότητα λίπους, γι' αυτό και την χαρακτηρίζουμε «λευκή» πρωτεΐνη. Έτσι σε 100 γρ. φιλέτου γαλοπούλας (στήθος) περιέχονται 9,2 γρ. κορεσμένο λίπος, 1,3 γρ. πολυακόρεστο λίπος και 101 γρ. χοληστερόλης (χοληστερίνης). Βέβαια αν επιλέξουμε άλλο κομμάτι (με σκούρο κρέας) η περιεκτικότητα του λίπους γίνεται μεγαλύτερη. Αφαιρέστε το δέρμα της γαλοπούλας (πέτσα) και καταναλώστε την άφοβα, χωρίς τύψεις! Εκτός από εξαιρετική πηγή πρωτεϊνών, η γαλοπούλα είναι σημαντική πηγή σιδήρου, φωσφόρου και βιταμινών του συμπλεγματος Β. Όσο αφορά τη γέμιση της γαλοπούλας, που αποτελεί ένα άρρηκτο συνοδευτικό της, θα πρέπει να γνωρίζουμε τα εξής: Οι θερμίδες της γέμισης εξαρτώνται από τα συστατικά της. Φτιάξτε τη γέμιση πιο υγιεινή, χρησιμοποιώντας ελαιόλαδο, αποφύγετε το συκώτι και προσθέστε περισσότερο ρύζι. Η γέμιση της γαλοπούλας μπορεί να περιέχει κάστανα και ξηρούς καρπούς. Τα κάστανα αποτελούν μια καλή πηγή υδατανθράκων με χαμηλό γλυκαιμικό δείκτη και περιέχουν μικρή ποσότητα σε λιπαρά οξέα ωμέγα-3 και ωμέγα-6. Αξίζει να σημειωθεί ότι περίπου 5 κάστανα αποδίδουν γύρω στις 100 θερμίδες. Αν σας αρέσει η γέμιση προτιμήστε την αντί για πατάτες ή ρύζι. Συνολικά μια μερίδα γαλοπούλας μαζί με μια μέτρια ποσότητα γέμισης που θα περιλαμβάνει ρύζι κουκουνάρι, σταφίδες, ρόδι και κάστανο, συνοδευόμενη από μια πράσινη σαλάτα αποτελεί μια ισορροπημένη πρόταση για τη διατροφή μας στο γιορτινό τραπέζι. Μελομακάρονα και κουραμπιέδες Την περίοδο των γιορτών θα υπάρξουν πολλά γλυκά στο τραπέζι μας, με τα πιο δημοφιλή να είναι τα μελομακάρονα και οι κουραμπιέδες. Είναι ακατόρθωτο να θεωρούμε ότι θα καταφέρει κάποιος να αποφύγει την κατανάλωση των γλυκών, γι' αυτό το λόγο χρειάζεται προσοχή – η κατανάλωση τους χωρίς προσοχή μπορεί να εκτοξεύσει την πρόσληψη σε θερμίδες στα ύψη. Τα μελομακάρονα και οι κουραμπιέδες έχουν ουσιώδεις διαφορές μεταξύ του. Τα μελομακάρονα αποτελούν καλύτερη επιλογή, καθώς παρασκευάζονται με ελαιόλαδο αντί για βούτυρο, και μέλι αντί για ζάχαρη. Περιέχουν την μισή ποσότητα λίπους από τους κουραμπιέδες και συνήθως γαρνίρονται με άψητα καρύδια, που διατηρούν αναλλοίωτα τα πολύτιμα ωμέγα-3 λιπαρά οξέα και τα αντιοξειδωτικά τους, που προστατεύουν την καρδιά, έχουν αντιφλεγμονώδη δράση και συμβάλλουν στην καλύτερη λειτουργία του νευρικού συστήματος. Ένα μέτριο μελομακάρονο μας αποδίδει περίπου 180 θερμίδες και μόλις 8,5 γρ λίπος, σε αντίθεση με τον κουραμπιέ ο οποίος ανά μερίδα περιέχει περίπου 300 θερμίδες και αντίστοιχα 18 γρ λίπος. Σημαντική θέση στην χριστουγεννιάτικη περίοδο έχει και η βασιλόπιτα, μιας και καταναλώνεται μια φορά το χρόνο και έτσι η κατανάλωση της είναι αναπόφευκτη. Η βασιλόπιτα κατά βάσει αποτελεί ένα κέικ, το οποίο μπορεί να εμπλουτιστεί με διάφορα υλικά, όπως σοκολάτα ή ξηροί καρποί, που όμως θα του ανεβάσουν κι άλλο το θερμιδικό του περιεχόμενο. Ένα μικρό κομμάτι βασιλόπιτας περίπου 100 γρ. μας δίνει 350-390 θερμίδες και 20 γρ. λίπος, και γι' αυτό καλό θα ήταν να περιοριστούμε στο ένα κομμάτι που μας αντιστοιχεί, ακόμη και αν δεν σταθήκαμε …τόσο τυχεροί με την εύρεση του φλουριού! Εναλλακτικά, μπορούμε να προτιμήσουμε να φτιάξουμε μια βασιλόπιτα τσουρέκι, η οποία αποτελεί πολύ καλύτερη επιλογή από το κέικ, αφού για την παρασκευή της απαιτείται 50% λιγότερο βούτυρο. Έτσι ένα αντίστοιχο κομμάτι έχει περίπου 250 θερμίδες, αλλά μόλις 7,5 γρ. λίπος. Το αλκοόλ Το αλκοόλ τις γιορτινές μέρες είναι άμεσα συνδεδεμένο με το φαγητό και κάθε κοινωνική εκδήλωση, γιαυτό καλό θα ήταν να γνωρίζουμε ότι χρειάζεται προσοχή, αφού μετά το λίπος (όπου 1 γρ. του αποδίδει 9 θερμίδες), το αλκοόλ αποτελεί την πιο πλούσια πηγή σε θερμίδες δίνοντας 7 θερμίδες ανά γρ. (σε αντίθεση με την πρωτεΐνες και τους υδατάνθρακες που δίνουν 4 θερμίδες/γρ). Είναι πλέον γνωστό ότι μέτριες ποσότητες αλκοόλ ασκούν ευεργετική επίδραση στην καρδιά και τα αγγεία (στο καρδιαγγειακό μας σύστημα). Μέτρια ποσότητα αλκοόλ σημαίνει 2 μερίδες αλκοόλ για τον άντρα και 1 μερίδα για την γυναίκα, όπου μερίδα ορίζεται το ένα ποτήρι κρασί (125 ml), ένα κουτάκι μπύρα (330 ml) ή μια μεζούρα αποσταγμένου ποτού, όπως το ουίσκι ή το τζιν (40 ml). Το κόκκινο κρασί υπερτερεί έναντι των υπόλοιπων αλκοολούχων ποτών λόγω των φλαβονοειδών που περιέχει, τα οποία ασκούν επιπρόσθετη αντιοξειδωτική και αντιφλεγμονώδη δράση. Ο συνδυασμός του με την υπερφαγία των ημερών λοιπόν μπορεί να συμβάλει στην αύξηση του σωματικού βάρους, δρώντας κάθε άλλο παρά προστατευτικά για την υγεία μας και για το λόγο αυτό χρειάζεται προσοχή. Γνωρίζοντας πλέον τι πρόκειται να βρεθεί στο εορταστικό τραπέζι, δίνεται η δυνατότητα καλύτερης οργάνωσης της ενεργειακής πρόσληψης και σωστότερων διατροφικών επιλογών. Και μην ξεχνάμε ότι ακόμη και αν δεν καταφέρουμε να μείνουμε συνεπείς στο διατροφικό πλάνο που είχαμε οργανώσει, αλλά καταναλώσαμε παραπάνω ποσότητες από αυτές που μας αναλογούν, η άσκηση αποτελεί πάντα μια καλή λύση ώστε να εξισσοροπηθεί η κατάσταση! Καταναλώστε ενέργεια πηγαίνοντας βόλτες με τα πόδια, περπατήστε για να κάνετε τα χριστουγεννιάτικα ψώνια σας αντί να πάρετε το αυτοκίνητο, ανεβείτε με τις σκάλες και μην χρησιμοποιείται το ασανσέρ, χορέψτε στις εξόδους σας και βρείτε χρόνο να γίνεται πιο δραστήριοι στην καθημερινότητα σας, ότι και αν κάνετε. Ηλιάνα Ηλιοπούλου, ΜSc Κλινική Διαιτολόγος Διατροφολόγος Email: iliana_iliop@hotmail.com</p>
<p>Κίνα: Εντοπίστηκε πιθανό κρούσμα της γρίπης των πτηνών σε άνθρωπο (30/12 - 20:06) Επικίνδυνα ντεσιμπέλ: Τα iPod και τα ΜΡ3 μπορούν να βλάψουν σοβαρά την ακοή των νέων (29/12 - 10:54) Τα ωμέγα-3 και οι βιταμίνες διατηρούν νεανικό (και μεγαλύτερο) τον εγκέφαλο των ηλικιωμένων (29/12 - 10:50) Οι λάτρεις του κόκκινου κρέατος κινδυνεύουν περισσότερο από καρκίνο του νεφρού (29/12 - 08:50) Οι γάτες προκαλούν αλλεργίες στους ενήλικες (28/12 - 14:08) Κατάθλιψη και αυτοκτονίες εφήβων στην Ελλάδα Στοιχεία που σοκάρουν για την σεξουαλική βία σε Κύπρο και Ευρώπη Αισιόδοξα τα στοιχεία για τις μεταμοσχεύσεις Γελωτοθεραπεία η φυσική αντιμετώπιση του άγχους Νερό κατά τη διάρκεια του φαγητού: Καλό ή κακό</p>
<p>Ειδήσεις Τιμές Μετοχών Αναζήτηση</p>
<p>Σύμβολο μετοχής Αναζήτηση συμβόλου</p>
<p>Πανικός και κατάρρευση συνθέτουν το σκηνικό έκτακτης διαφυγής από το ευρώ Τα νέα τεκμήρια του 2011 για ακίνητα, αυτοκίνητα και σκάφη αναψυχής Διάψευση είδησης για θάνατο του Ανδρέα Βγενόπουλου New York Times: Ένα Σάββατο βράδυ η Ελλάδα θα εγκαταλείψει το ευρώ Μπαράζ... ελέγχων και διασταυρώσεων για τα ακίνητα Δημοσιεύθηκε στο ΦΕΚ ο Νόμος 4024 (Πολυνομοσχέδιο 2011) Μέσω internet η καρτέλα ενσήμων του ΙΚΑ Τι θα γινόταν αν η Ελλάδα έφευγε από το ευρώ, σύμφωνα με την εφημερίδα Handelsblatt Αποτελέσματα εκκαθάρισης φορολογικής δήλωσης έτους 2011, μέσω internet Οι νέοι μισθοί στο Δημόσιο (Αμοιβές, επιδόματα, υπερωρίες, εισφορές) κλπ Εύρεση συμβόλου μετοχής Επιλέξτε μετοχή Ελληνικά: Α Β Γ Δ Ε Ζ Η Ι Κ Λ Μ Ν Ο Π Ρ Σ Τ Υ Φ Χ Λατινικά:A-Z Πατήστε σύμβολο: Κατηγορίες: Όλες οι κατηγορίες ΡΟΥΧΙΣΜΟΣ & ΑΞΕΣΟΥΑΡ ΚΑΤΑΣΚΕΥΕΣ ΤΡΟΦΙΜΑ ΔΙΚΑΙΩΜΑΤΑ ΟΙΚΟΔ. ΥΛ. & ΕΞΑΡΤ. ΤΡΑΠΕΖΕΣ ΕΝΑΧ ΕΞΕΙΔ/ΝΟ ΛΙΑΝ. ΕΜΠ. ΧΑΛΥΒΑΣ ΓΕΩΡΓΙΑ & ΑΛΙΕΙΑ ΔΙΑΧ. ΑΚΙΝ. ΠΕΡΙΟΥΣ. ΕΚΔΟΣΕΙΣ ΔΙΑΡΚΗ ΚΑΤΑΝ. ΑΓΑΘΑ ΕΚΠΟΙΗΣΕΙΣ ΕΞΕΙΔΙΚΕΥΜΕΝΑ ΧΗΜΙΚΑ ΤΑΞΙΔΙΑ & ΑΝΑΨΥΧΗ ΥΠΗΡΕΣΙΕΣ Η/Υ ΕΤΑΙΡΕΙΕΣ ΕΠΕΝΔΥΣΕΩΝ ΜΗΧΑΝ. ΒΙΟΜ. ΕΞΟΠΛ. ΥΛΙΚΑ ΣΥΣΚΕΥΑΣΙΑΣ ΙΑΤΡΙΚΕΣ ΥΠΗΡΕΣΙΕΣ ΛΟΓΙΣΜΙΚΟ ΑΛΟΥΜΙΝΙΟ ΕΙΔΗ ΠΡΟΣΩΠ. ΦΡΟΝΤ. ΕΞΟΠΛΙΣΜΟΣ ΤΗΛ/ΝΙΩΝ ΕΠΙΠΛΑ ΞΕΝΟΔΟΧΕΙΑ ΥΠΟΣΤ. ΥΠΗΡ. ΕΠΙΧ. ΑΠΟΣΤΑΞΗ & ΟΙΝΟΠΑΡ. ΕΜΠ. ΟΧΗΜ. & ΦΟΡΤΗΓΑ ΕΝΑΛ. ΑΓΟΡΑ ΠΡΟΜΗΘΕΥΤΕΣ ΒΙΟΜΗΧ. ΤΗΛΕΟΡΑΣΗ & ΨΥΧΑΓ. ΥΛΙΚΟ ΥΠΟΛΟΓΙΣΤΩΝ ΥΠΗΡΕΣΙΕΣ ΜΕΤΑΦΟΡΩΝ ΥΠΟΔΗΜΑΤΑ ΑΣΦ. ΙΔΙΟΚ. & ΖΗΜΙΩΝ ΕΠΕΝΔ. ΑΚΙΝ. ΠΕΡ. ΗΛΕΚΤΡΙΣΜΟΣ ΜΗ ΣΙΔΗΡΟΥΧΑ ΜΕΤΑΛΛΑ ΟΛΟΚΛ. ΛΥΣΕΙΣ ΠΕΤΡ. ΟΡΥΧΕΙΑ ΠΑΙΧΝΙΔΙΑ ΣΤΑΘΕΡΗ ΤΗΛΕΦΩΝΙΑ ΤΥΧΕΡΑ ΠΑΙΧΝΙΔΙΑ ΥΔΡΕΥΣΗ ΦΑΡΜΑΚ/ΚΑ ΠΡΟΪΟΝΤΑ ΧΡΗΜΑΤΟΔ. ΜΙΣΘΩΣΕΙΣ ΑΕΡΟΠΟΡΙΚΕΣ ΕΤΑΙΡΙΕΣ ΑΝΑΨΥΚΤΙΚΑ ΒΑΣΙΚΑ ΧΗΜΙΚΑ Δ.Α.Κ ΔΙΑΔΙΚΤΥΟ ΔΙΑΦΗΜΙΣΗ ΔΙΑΦΟΡΟΠ. ΒΙΟΜΗΧ. ΔΙΥΛΙΣΤΗΡΙΑ ΕΜΠΟΡΙΟ ΕΝΔΥΜΑΤΩΝ ΕΠΕΝΔΥΤΙΚ. ΥΠΗΡΕΣΙΕΣ ΕΣΤΙΑΣΗ ΗΛΕΚΤ. ΜΕΡΗ & ΕΞΟΠΛ. ΗΛΕΚΤΡ. ΕΞΟΠΛ. ΓΡΑΦ. ΙΑΤΡΙΚΟΣ ΕΞΟΠΛΙΣΜΟΣ ΚΑΠΝΟΣ ΚΑΤΑΣΚΕΥΗ ΚΑΤΟΙΚΙΩΝ ΛΙΑΝ. & ΧΟΝΔΡ. ΤΡΟΦ. ΜΕΣΙΤΕΣ ΑΣΦΑΛΙΣΕΩΝ ΟΙΚΙΑΚΟΣ ΕΞΟΠΛΙΣΜΟΣ ΥΠΗΡΕΣΙΕΣ ΑΝΑΨΥΧΗΣ</p>
<p>Ειδήσεις Αγορές Υπηρεσίες Χρηστικά Express Yourself Επικοινωνία Site Map Προσωπικά Δεδομένα Ταυτότητα Site Όροι Χρήσης Διαφημιστείτε Η άποψή σας Web Design & Web Development Ελληνική Εταιρεία Διαδικτύου ΕΞΠΡΕΣ - Δ. ΚΑΛΟΦΩΛΙΑΣ ΕΚΔΟΤΙΚΗ ΕΚΤΥΠΩΤΙΚΗ Α.Ε., Πηγάσου 14, Τ.Κ: 151 25, Μαρούσι, Αττική, Τηλ. κέντρο: 213 01 61700 24 Copyright ©2011</p>