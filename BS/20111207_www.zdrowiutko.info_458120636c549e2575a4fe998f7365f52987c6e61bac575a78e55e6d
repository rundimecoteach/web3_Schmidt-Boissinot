
<p>Czosnek wzmocni Twój organizm! | Zdrowiutko.info - żyj zdrowo bez chorób! .broken_link, a.broken_link { text-decoration: line-through; } Strona główna O blogu Regulamin Mapa serwisu 11 28 Czosnek wzmocni Twój organizm! Dieta, Zdrowie Choć nie każdy lubi jego charakterystyczny zapach, czosnek ma tak cenne właściwości zdrowotne, że warto po niego sięgać jak najczęściej. To jedna z najstarszych leczniczych i przyprawowych roślin – wywodząca się z Azji, ale doskonale znana na wszystkich kontynentach. Egipcjanie podawali czosnek niewolnikom, żeby po ciężkiej pracy szybciej zregenerowali siły, starożytni Grecy i Rzymianie leczyli nim rany, a w Chinach szczególnie ceniono jego walory smakowe. Dziś czosnek cieszy się jeszcze większym uznaniem, ponieważ badania naukowe nie tylko potwierdziły jego liczne właściwości lecznicze, ale wykazały też, że w niektórych przypadkach niepozorny czosnek bywa równie skuteczny jak nowoczesne leki. Co w sobie kryje Czosnek to prawdziwa apteka – zawiera związki flawonoidowe, aminokwasy, saponiny cukry, związki śluzowe, witaminy (B1, B2, PP, C, prowitaminę A) i liczne sole mineralne (m.in. potas, wapń, magnez, chrom, kobalt). Ale najcenniejsze są bogate w siarczki olejki eteryczne i allicyna – związek o charakterystycznym ostrym zapachu. Mają one wyjątkowo silne właściwości bakteriobójcze. Badania dowiodły, że hamują rozwój m.in. najbardziej niebezpiecznych dla człowieka bakterii – gronkowca złocistego, paciorkowców, pałeczek okrężnicy – które stają się coraz bardziej oporne na działanie antybiotyków. Bogaty skład czosnku sprawia, że sprawdza się on w leczeniu bardzo różnych dolegliwości. Stosuje się go w zakażeniach przewodu pokarmowego, nadciśnieniu, miażdżycy. Pomaga na kaszel i zapalenie oskrzeli, obniża poziom cholesterolu, działa wzmacniająco i chroni przed przeziębieniami. Pomaga zwalczać pasożyty, ma działanie żółciopędne, wykrztuśne, napotne. Stosowany zewnętrznie odkaża i m.in. wspomaga gojenie się ran oraz różnych stanów zapalnych skóry. Ciekawostka Nienaruszona główka czosnku nie ma charakterystycznego ostrego zapachu. Powstaje on dopiero wtedy, gdy niszczeniu ulega struktura komórkowa rośliny, np. w wyniku roztarcia ząbka. Wówczas alliina – bezwonny związek występujący w czosnku – przemienia się w aromatyczną allicynę. Domowy zielarz Czosnek jest rośliną cebulową, bardzo łatwą w uprawie – jesienią lub wczesną wiosną sadzi się ząbki wprost do gruntu. Zbiory zaczyna się, gdy mniej więcej połowa roślin ma złamany szczypior – nie można ich opóźniać, bo główki będą się rozlatywać. Zebrany na czas czosnek powinien mieć główki zwarte, ząbki pokryte białą lub różowofioletową łuską. Najlepiej przechowywać go w ciepłym, przewiewnym miejscu. Z aptecznej półki Jest wiele preparatów zawierających tylko czosnek – liofilizowany lub macerat olejowy (Bio-Czosnek, Garlic Oil, Alliofil). Mają szerokie działanie, ale polecane są głównie jako środki przeciwmiażdżycowe, wzmacniające serce, poprawiające krążenie krwi i zapobiegające zakrzepom. Czosnek jest też jednym ze składników licznych preparatów wzmacniających odporność (Ali-Cold, Doppelherz). Zawierają one również inne składniki znane z tego, że działają pobudzająco na układ odpornościowy, np. wyciąg z Echinacei lub żeń-szenia, witaminę C, bioflawonoidy. W zielarskiej kuchni Napar Rozgnieć 2–4 ząbki czosnku i zalej szklanką gorącego mleka. Pij raz dziennie na noc przez 3–4 tygodnie jako środek wzmacniający. Pomoże również w przewlekłych schorzeniach górnych dróg oddechowych. Nalewka 100 g rozdrobnionego czosnku zalej 1/2 litra czystej wódki. Odstaw naczynie w ciepłe miejsce na 10 dni; co pewien czas wstrząśnij. Przecedź, przechowuj nalewkę w lodówce. 2–3 razy dziennie zażywaj 10–20 kropli w 1/4 szklanki wody jako środek na obniżenie ciśnienia krwi i cholesterolu. Pomoże również przy bólach reumatycznych. Truskawki twoim lekarzem!Zalety produktów naturalnychJadłospis dla dzieckaNajlepsze witaminyDieta Dukana i jej podstawyJak przytyć? Krótkie FAQJak starzeje się nasz organizm?Dieta 60+ Zdrowie dla wybrednychKwasy na zdrowieDieta i ćwiczenia przy odchudzaniu Zostaw komentarz Nick (potrzebny) E-mail (niepublikowany) (potrzebny) URL sitemap.xml | kanał rss Kategorie Ćwiczenia (3) Dieta (20) Zdrowie (89) Zobacz również: Błonnik pokarmowy Indeks BMI Indeks Glikemiczny Magnez Potas informator medyczny katalog stron Tagibakterie biust ból ból brzucha bóle kręgosłupa chemioterapia choroba choroby układu krążenia czerniak diagnoza lekarska Dieta dieta dukana dieta montignac grypa indeks glikeminczy infekcja kamica moczowa miażdżyca mózg nadwaga oczy odchudzanie odporność otyłość pamięć piersi przeziębienie rak serce skóra stopy suplementacja diety testy diagnostyczne układ moczowy wirus witaminy wzrok zdrowa woda zdrowa żywność zdrowe odżywianie zdrowie zdrowy uśmiech zęby ćwiczenia ćwiczenia brzucha Wyszukiwarka Polecamy: Dokładna Wyszukiwarka. Najczęściej przeglądane Haluksy i palce młotkowate - 10 729 razyPółpasiec, czyli brat ospy wietrznej - 7 712 razyJak postępować przy zapaleniu spojówek? - 7 267 razyCo robić, gdy boli brzuch? - 3 183 razyO skutkach opalania się i profilaktyka - 2 392 razyJarzębina na zaparcia i biegunki - 2 391 razySTOPa dla grzyba! - 2 254 razyFenomen diety śródziemnomorskiej - 2 172 razySprawdź, czy masz celiakię - 1 639 razyCzy metoda TENS zmniejsza ból? - 1 510 razy Ostatnie wpisy Czosnek wzmocni Twój organizm! 28.11.2011 Problemy z pamięcią? 01.11.2011 Zalety produktów naturalnych 25.10.2011 Grypa – co musisz o niej wiedzieć 04.10.2011 Ciemna strona antybiotyku 24.09.2011 Ostatnie komentarze Ocet jabłkowy: Nie od dziś wiadomo, że to co dała natura jest najlepsze. Od... Adam: Widać, że masz dość poważne problemy z zaparciami. Mogą one ... matt: Witam. Mam dosyć często bóle brzucha. Wypróżniam się co jaki... Dieta: Ciekaw czy ktoś z was stosował ten rodzaj diety? Chciał bym ... celiak: Dieta prowadzi do dobrego samopoczucia. Wystarczy sprawdzić.... O blogu Zdrowiutko.info - ciesz się zdrowiem!</p>