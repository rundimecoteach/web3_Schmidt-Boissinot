
<p>Pozbądź się kurzajek! | Zdrowiutko.info - żyj zdrowo bez chorób! .broken_link, a.broken_link { text-decoration: line-through; } Strona główna O blogu Regulamin Mapa serwisu 08 04 Pozbądź się kurzajek! Zdrowie 75% ludzi przynajmniej raz w życiu miało problem z kurzajkami. Potrafią one miesiącami uprzykrzać życie, po czym niespodziewanie zniknąć w ciągu kilku dni. Warto wiedzieć, jak się je skutecznie leczy. Kurzajki to potoczne określenie jednego z wielu rodzajów brodawek spowodowanych zakażeniem przez brodawczaka ludzkiego (HPV, z ang. Human Papilloma Virus). Najczęściej pojawiają się na dłoniach i stopach, chociaż mogą zostać przeniesione również na twarz czy tułów. Początkowo nie bolą i są niemal niewidocznym pęcherzykiem, a kolorem nie odróżniają się od reszty skóry. Łatwo się zarazić W pierwszym stadium rozwoju brodawki są zauważane zwykle przypadkowo i często mylone z malutkimi odciskami lub ciałem obcym. Łatwo się zarazić W miarę upływu czasu wirus atakuje sąsiednie komórki i kurzajka zaczyna się rozrastać, osiągając nawet do 2–3 cm średnicy. Jej barwa może zmienić się na ciemniejszą, a powierzchnia zacząć przypominać kalafior. Jeśli zmiana znajduje się na podeszwie stopy, stały ucisk kurzajki zaczyna wywoływać ból i stan zapalny, utrudniając chodzenie. Kurzajki częściej występują u u dzieci, młodzieży, osób starszych i tych z upośledzoną odpornością; mogą jednak atakować także zdrowe osoby w wieku średnim. Uniknięcie zakażenia jest naprawdę trudne, ponieważ młode kurzajki są niemal niewidoczne i bardzo łatwo przenoszą się przez dotyk. Możemy więc złapać wirusa przykładowo podając rękę osobie, która ma kurzajkę na dłoni. Wirus przenosi się również w sposób pośredni, przez przedmioty, z którymi miała kontakt osoba zakażona. Łatwo więc można zarazić się m.in. chodząc bez klapek na basenie, pożyczając obuwie od osoby zarażonej czy korzystając z usług pedikiurzystki, która nie sterylizuje narzędzi. Trzeba leczyć W przeciwieństwie do wielu innych chorób wirusowych, wyleczenie nie daje trwałej odporności, ponieważ szczepów wirusa jest dużo. Kurzajki mogą więc uporczywie nawracać. Pojedyncza brodawka żyje 2–3 lata. Po tym czasie często znika, przed obumarciem może się jednak rozsiać albo zostać przeniesiona na inne obszary. Z tego właśnie względu kurzajki, nawet te niepozorne, trzeba leczyć. Kurzajki różnią się opornością na leczenie w zależności od szczepu wirusa, który wywołał zakażenie. Zdarza się więc, że znikają same po upływie kilku tygodni czy miesięcy, ponieważ organizm „zauważy” zainfekowane komórki, a następnie układ odpornościowy je zwalczy. Mechanizm ten nie zawsze jednak działa, ponieważ obszary, w których lokalizują się kurzajki, nie należą do zbyt dobrze ukrwionych. Komórki odpornościowe mogą więc przeoczyć intruza. Bywa również i tak, że pomimo agresywnego leczenia kurzajka nieustannie odrasta i rozsiewa się. Wskazane jest wtedy zrobienie kilkutygodniowej przerwy, a następnie wznowienie leczenia. Nasz układ odpornościowy z czasem łatwiej rozpozna wirusa i pomoże nam go usunąć. Pomoc z apteki W aptekach możemy kupić rozmaite preparaty do zwalczania kurzajek. Różnią się one sposobem działania, niektóre są dostępne wyłącznie na receptę. Brodacid – preparat w formie lakieru aplikowanego patyczkiem. Zawiera kwas mlekowy i salicylowy (środki keratolityczne) oraz dimetylosulfotlenek, który zwiększa przenikalność kwasów w głąb naskórka. Pod wpływem tego preparatu kurzajka bieleje, a następnie odpada. Środek ten należy nakładać wyłącznie na zmianę chorobową, ponieważ działa wyżerająco także na zdrowe komórki. Verrumal (dostępny tylko na receptę) – żel nakładany pędzelkiem na kurzajkę. Zasychając, tworzy cienką skorupkę. Zawiera fluorouracyl (związek o działaniu cytostatycznym) oraz kwas mlekowy. Duofilm – alternatywa dla Brodacidu; zawiera kwas mlekowy i kwas salicylowy. Wartner – preparat służący do wymrażania w warunkach domowych. Jednorazową gąbczastą końcówkę nakłada się na aplikator i nasącza ciekłym azotem zmagazynowanym pod ciśnieniem w pojemniku przypominającym dezodorant. Następnie zamarzniętą końcówkę aplikatora przytyka się na kilkanaście sekund do kurzajki. W miejscu wymrożenia tworzy się pęcherzyk (niekiedy niewidoczny), który z czasem odpada. Po 2 tygodniach w razie konieczności procedurę można powtórzyć. Krem Aldara (wyłącznie na receptę) – pobudza układ odpornościowy do zwalczenia brodawki. Zaletą jest fakt, że nie jest on żrący i nie narusza zdrowej skóry. Wspomagająco można zażywać także preparaty stymulujące układ odpornościowy: homeopatyczne granulki Thuja occidenatlis lub tabletki ziołowe Esberitox N (na receptę), jak również kapsułki zawierające tran czy kwas omega-3. Czas kuracji waha się od kilku do kilkunastu tygodni – wszystko zależy od wielkości kurzajki i systematyczności nakładania preparatów. Zabiegi w gabinecie Jeśli leki dostępne bez recepty zawiodą, można podjąć próbę usunięcia kurzajki w gabinecie dermatologicznym. Stosuje się tutaj kilka metod, takich jak: Krioterapia – wymrażanie ciekłym azotem. Po zabiegu tworzy się pęcherz wypełniony surowicą, który boli i utrudnia chodzenie. Z tego względu nie dokonuje się wymrażania kurzajek na obu stopach naraz. W przypadku dużych, starych brodawek zabieg wymaga kilkakrotnego powtarzania. Elektrokoagulacja – usuwanie kurzajki prądem. Ranka goi się mniej więcej 7 dni i zostają po niej blizny. W przypadku zmian opornych na zabiegi niechirurgiczne można wykonać również łyżeczkowanie, czyli mechaniczne usunięcie brodawek narzędziem chirurgicznym lub odparowanie ich laserem CO2. Zabiegi te przeprowadza się zazwyczaj w znieczuleniu miejscowym. Zanim się do nich przystapi, wskazane jest rozmiękczenie brodawek specjalnymi maściami lub plastrem wodoodpornym. Koszt tego typu zabiegów w gabinetach prywatnych jest bardzo zróżnicowany. W zależności od liczby zmian koniecznych do usunięcia oraz rodzaju gabinetu wynosi od kilkudziesięciu do kilkuset złotych. Domowym sposobem Przy usuwaniu kurzajek wykorzystuje się także proste, domowe metody. Należą do nich m.in. okłady z Rivanolu, opatrunki ze skórki cytryny moczonej przez dobę w occie czy nacieranie kurzajki przekrojonym ząbkiem czosnku. Trudno jednak mówić o ich skuteczności, stąd lekarze dermatolodzy raczej ich nie polecają. Natomiast sprawdzonym i uznanym sposobem jest nacieranie kurzajki sokiem z łodygi glistnika jaskółcze ziele. Zawiera on bowiem naturalny cytostatyk. Roślinę tę można znaleźć na obrzeżach lasów, na łąkach, w ogrodach i przy drogach. Brodawkę smaruje się dwa razy dziennie żółtopomarańczowym sokiem wypływającym ze złamanej łodygi, aż zmiana zniknie lub odpadnie. Pod wpływem światła sok czernieje i zostawia plamy na dłoniach. Należy też uważać, żeby nie dostał się do oka. WAŻNE – To grozi zakażeniem! Pomimo desperacji, jaką odczuwa wiele osób cierpiących na kurzajki, i rozczarowania nieskutecznością leków oraz zabiegów dermatologicznych, nie należy podejmować drastycznych prób natychmiastowego pozbycia się zmiany. Przypalanie, wygryzanie, rozdrapywanie, wycinanie nożyczkami, przyżeganie żrącymi detergentami to nie są dobre sposoby na ich likwidację. Takie zabiegi nie tylko grożą zakażeniem rany, ale przede wszystkim zwiększają ryzyko rozprzestrzenienia się kurzajek na inne obszary ciała. A kurzajkę przeniesioną w okolice ust albo oka naprawdę trudno wyleczyć. Truskawki twoim lekarzem!Jak odmłodzić skórę wokół oczu?Czy należy profilaktycznie usuwać pieprzyki?Opryszczka – trudny przeciwnikPrzebarwienia skóryPółpasiec, czyli brat ospy wietrznejJak walczyć z cellulitem?Zatrzymaj starzenie się skóry!O skutkach opalania się i profilaktyka Zostaw komentarz Nick (potrzebny) E-mail (niepublikowany) (potrzebny) URL sitemap.xml | kanał rss Kategorie Ćwiczenia (3) Dieta (18) Zdrowie (88) Zobacz również: Błonnik pokarmowy Grzybica pochwy Indeks BMI Indeks Glikemiczny Magnez Potas informator medyczny katalog stron Tagibakterie biust ból ból brzucha bóle kręgosłupa chemioterapia choroba choroby układu krążenia czerniak diagnoza lekarska Dieta dieta dukana dieta montignac grypa indeks glikeminczy infekcja kamica moczowa miażdżyca mózg nadwaga oczy odchudzanie odporność otyłość pamięć piersi przeziębienie rak serce skóra stopy suplementacja diety testy diagnostyczne układ moczowy wirus wzrok zdrowa woda zdrowa żywność zdrowe odżywianie zdrowy uśmiech zioła zęby ćwiczenia ćwiczenia brzucha ćwiczenia ujędrniające biust Najczęściej przeglądane Haluksy i palce młotkowate - 10 249 razyPółpasiec, czyli brat ospy wietrznej - 7 560 razyJak postępować przy zapaleniu spojówek? - 6 431 razyCo robić, gdy boli brzuch? - 2 936 razyJarzębina na zaparcia i biegunki - 2 388 razyO skutkach opalania się i profilaktyka - 2 355 razySTOPa dla grzyba! - 2 192 razyFenomen diety śródziemnomorskiej - 2 166 razySprawdź, czy masz celiakię - 1 572 razyCzy metoda TENS zmniejsza ból? - 1 502 razy Ostatnie wpisy Problemy z pamięcią? 01.11.2011 Zalety produktów naturalnych 25.10.2011 Grypa – co musisz o niej wiedzieć 04.10.2011 Ciemna strona antybiotyku 24.09.2011 Paracetamol vs Ibuprofen 09.09.2011 Ostatnie komentarze Adam: Witać, że masz dość poważne problemy z zaparciami. Mogą one ... matt: Witam. Mam dosyć często bóle brzucha. Wypróżniam się co jaki... Dieta: Ciekaw czy ktoś z was stosował ten rodzaj diety? Chciał bym ... celiak: Dieta prowadzi do dobrego samopoczucia. Wystarczy sprawdzić.... Paweł: Grypa to paskuda choroba i ma wiele odminam. Też chorowałem,... O blogu Zdrowiutko.info - ciesz się zdrowiem!</p>