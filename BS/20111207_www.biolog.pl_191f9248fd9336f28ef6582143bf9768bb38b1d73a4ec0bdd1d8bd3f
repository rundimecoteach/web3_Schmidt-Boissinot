
<p>Psycholodzy z UJ chcą porównać odczuwanie różnych rodzajów bólu Nasze portale: Kraków | LEKOPTEKA | Wrocław | Poznań Medycyna Menu: Strona główna | Forum | Korepetycje | Matura | Kierunki studiów | Konkursy | Festiwale | Książki | Księgarnia | Foto | Multi | Praca | LAB | Bądź na bieżąco z wydarzeniami, subskrybuj kanały Zobacz inne kanały tematyczne RSS dziennika BIOLOG Wiadomości | Biotechnologia | Botanika | Ciekawostki | Ekologia | Leśnictwo | Medycyna | Zoologia | Encyklopedia | Forum chemiczne | Forum medyczne | spływy kajakowe, kajaki, mazury <!-- document.write("") //--> Psycholodzy z UJ chcą porównać odczuwanie różnych rodzajów bólu2011-12-02 01:36:46 Medycyna Odczuwanie różnych rodzajów bólu - m.in. bólu głowy, bólu wywołanego eksperymentalnie, bólu porodowego czy bólu sportowca po maratonie - porównywać będą psycholodzy z Uniwersytetu Jagiellońskiego. Badacze chcą zbadać nie tylko to, jak ludzie odczuwają ból, a także emocje towarzyszące temu bólowi. Jak w rozmowie z PAP wymienił dr Przemysław Bąbel, kierownik Zespołu Badania Bólu przy Instytucie Psychologii UJ, w badaniach analizowany będzie m.in. ból towarzyszący porodowi naturalnemu, porodowi metodą cesarskiego cięcia, a także ból towarzyszący kobietom w czasie operacji ginekologicznych o przebiegu podobnym do cesarskiego cięcia - a więc gdy następuje takie samo znieczulenie i takie samo nacięcie. "Te bóle będą porównywane, bo chcemy dotknąć emocji, chcemy sprawdzić, czy na odczuwanie bólu wpływają towarzyszące mu emocje. Czym innym pod względem emocjonalnym jest przecież ból pooperacyjny, a czym innym ból związany z porodem dziecka, nawet jeśli odbywa się on poprzez operację cesarskiego cięcia. Dlatego, w odróżnieniu od większości dotychczasowych badań, mierzone będą także emocje pozytywne, które mogą mieć istotne znaczenie m.in. dla odczuwania bólu porodowego" - powiedział naukowiec. W kwietniu 2012 r. roku naukowcy będą badać inny rodzaj bólu, który też może wiązać się z pozytywnymi emocjami - ból po wysiłku sportowym, a dokładnie - po ukończeniu maratonu. "Będziemy mogli go porównać z bólem porodowym, żeby zobaczyć, czy towarzyszące obu rodzajom bólu emocje odpowiadają za takie czy inne odczuwanie bólu" - dodał psycholog. W ramach badań mierzony jest też ból wzbudzany eksperymentalnie. Chętnym, którzy zgłosili się na badanie, aplikowany jest bodziec bólowy. "Oczekujemy, że bólowi eksperymentalnemu towarzyszyć będą dużo słabsze emocje. Porównując ból eksperymentalny z bólami, z którymi współwystępują silne emocje, możliwe będzie określenie wielkości wpływu emocji na ból" - wyjaśnił dr Bąbel. Uspokoił przy tym, że choć badania mogą wydawać się kontrowersyjne, to są w pełni bezpieczne i zaakceptowała je Komisja ds. Etyki Badań Naukowych przy Instytucie Psychologii UJ. Prowadzone są również badania nad bólem dentystycznym i bólem głowy. W badaniach nad bólem głowy - przeprowadzanych przez internet - udział może wziąć anonimowo każdy, kto doświadcza takiego bólu co najmniej kilka razy w roku. "Zasadniczo interesują nas bóle niemigrenowe, choć w badaniach mogą wziąć także osoby ze zdiagnozowaną migreną" - powiedział dr Bąbel. Badania są dostępne na stronie Zespołu Badania Bólu (www.bol.edu.pl). "Metodologia wszystkich badań jest taka sama. Chcemy porównać różne rodzaje bólu. Badani zawsze proszeni są o ocenienie siły bólu i stopnia jego nieprzyjemności - czyli dwóch wymiarów bólu" - dodał badacz i wyjaśnił, że poziom nieprzyjemności bólu jest wymiarem psychologicznym. Niekiedy silny, ale niezbyt nieprzyjemny ból jest mniej dotkliwy niż słabszy, ale bardzo nieprzyjemny. "Emocje powinny mieć największy wpływ właśnie na poziom nieprzyjemności bólu" - tłumaczył psycholog. Naukowcy z UJ zbadają emocje towarzyszące bólowi, a szczególnie lęk przed bólem, który ma wkrótce nastąpić oraz ogólny poziom lęku przed różnego rodzaju bólami. "Ból jest doznaniem bardzo subiektywnym, stąd występują bardzo duże różnice w jego odczuwaniu. Bardzo wyraźnie widać to w badaniach nad bólem wywoływanym eksperymentalnie - na ten sam bodziec bólowy ludzie reagują różnie. Chcemy sprawdzić, w jakim stopniu za te różnice odpowiadają emocje towarzyszące bólowi" - opisał badacz. Badania nad bólem zaczęły się w październiku tego roku i składają się z kilku etapów. Pierwsze wyniki badań mają być znane za około pół roku. PAP - Nauka w Polsce, Ludwika Tomala</p>
<p>KOMENTARZE</p>
<p>forum ekologiczne</p>
<p>Twoje imię lub nick Twój komentarz</p>
<p>Ostatnie wiadomości</p>
<p>2-deoksyglukoza szkodliwa dla komórek rakowych</p>
<p>Spożywanie polifenoli zawartych w skórce jabłka hamuje chorobę zapalną jelit</p>
<p>Ryzyko raka skóry u mężczyzn związane z niższym poziomem przeciwutleniacza</p>
<p>Podobne białka w ziemniakach i neuronach ssaków</p>
<p>Test na wyleczalne nadciśnienie</p>
<p>Rozszczep wargi skorygowany genetycznie u myszy</p>
<p>Psycholodzy z UJ chcą porównać odczuwanie różnych rodzajów bólu</p>
<p>Aktualności • 2-deoksyglukoza szkodliwa dla komórek rakowych • Tradycyjne rolnictwo pomaga przetrwać gatunkom • Chiny sygnalizują gotowość do kompromisu ws. klimatu • Centrum Nauk Przyrodniczych w Opolu • Spożywanie polifenoli zawartych w skórce jabłka hamuje chorobę zapalną jelit • Targi Pracy dla studentów w Rzeszowie • W Karpatach orły przednie rozpoczęły tokowanie • Orzechy włoskie - wyjątkowo zagrożone przez zmiany klimatu Książki do matury 2011: Cena: 5,00 zł Zobacz też: Zadania domowe - baza korepetytorów rozwiązujących zadania Zadania domowe z biologii</p>
<p>spływy Pilica W SERWISIE: Klonowanie, Komórki macierzyste, GMO, Genetyka, Nauka, Krzewy i drzewa, kursy dla maturzystów, owoce tropikalne 1 2 3 mikrobiologia świńska grypa edukacja mikroskopy neurobiologia, festiwal nauki w Krakowie nasiona i sadzonki tropikalne © 2011 Ogólnopolski Dziennik "BIOLOG" Redakcja | REKLAMA | Patronat medialny | Regulamin, ochrona prywatności</p>