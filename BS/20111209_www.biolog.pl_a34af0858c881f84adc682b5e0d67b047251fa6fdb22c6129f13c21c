
<p>Podobne białka w ziemniakach i neuronach ssaków Nasze portale: Kraków | LEKOPTEKA | Wrocław | Poznań Medycyna Menu: Strona główna | Forum | Korepetycje | Matura | Kierunki studiów | Konkursy | Festiwale | Książki | Księgarnia | Foto | Multi | Praca | LAB | Bądź na bieżąco z wydarzeniami, subskrybuj kanały Zobacz inne kanały tematyczne RSS dziennika BIOLOG Wiadomości | Biotechnologia | Botanika | Ciekawostki | Ekologia | Leśnictwo | Medycyna | Zoologia | Encyklopedia | Forum chemiczne | Forum medyczne | spływy kajakowe, kajaki, mazury <!-- document.write("") //--> Podobne białka w ziemniakach i neuronach ssaków2011-12-05 14:47:13 Medycyna Pewne białka w komórkach ziemniaka są identyczne z białkami obecnymi w neuronach mózgu ssaków, w tym człowieka – wykazali polscy naukowcy. Ich zdaniem, w przyszłości odkrycie to może pomóc w opracowaniu leków łagodzących skutki zawału serca i udaru mózgu. Rodzi też nadzieję na stworzenie nowych kosmetyków odmładzających skórę. Białka, których dotyczy odkrycie, tworzą tzw. kanały jonowe. Ich rola polega na przepuszczaniu - w kontrolowany sposób - dużych ilości konkretnych jonów (np. potasu, sodu, wapnia lub chloru) przez błony otaczające komórki lub ich struktury wewnętrzne. Naukowcy z Instytutu Biologii Doświadczalnej im. M. Nenckiego Polskiej Akademii Nauk w Warszawie we współpracy z kolegami z Instytutu Biologii Molekularnej i Biotechnologii Uniwersytetu im. Adama Mickiewicza w Poznaniu badali kanały, wyspecjalizowane w transporcie jonów potasu przez błony mitochondriów, tj. organelli odpowiedzialnych za produkcję energii w komórkach. Na podstawie pomiarów prądów, płynących przez kanały potasowe w mitochondriach ziemniaka, badacze doszli do wniosku, że pewne ich odmiany (a dokładnie kanały potasowe regulowane przez jony wapnia) są pod względem budowy i funkcji identyczne z kanałami potasowymi w mitochondriach neuronów w mózgach ssaków. Co więcej, okazało się, że reagują na te same toksyny. "To zadziwiająca obserwacja. Białka odpowiedzialne za transport jonów potasu wydają się być ewolucyjnie wręcz zakonserwowane w mitochondriach" – powiedziała współautorka pracy prof. Wiesława Jarmuszkiewicz z Instytutu Biologii Molekularnej i Biotechnologii w Poznaniu. Jak przypominają badacze, mitochondria mają długość kilku mikrometrów (jeden mikrometr to jedna tysięczna milimetra – PAP), a ich liczba w komórce może wynosić od kilkuset do kilku tysięcy. Występują tylko w komórkach posiadających jądro komórkowe (tzw. eukariotycznych); nie ma ich w komórkach bakterii czy sinic, które są pozbawione jądra. Mitochondria, określane mianem centrów energetycznych komórek, odpowiadają za ważne funkcje życiowe, m.in. wytwarzają adenozynotrifosforan (ATP) - związek chemiczny będący głównym nośnikiem energii chemicznej w komórkach. Jak fundamentalne znaczenie ma ten związek może świadczyć fakt, że każdego dnia człowiek przekształca ATP w masie porównywalnej z masą całego ciała, podkreślają naukowcy. "Problem z kanałami jonowymi w błonach mitochondrialnych polega na tym, że na zdrowy rozsądek w ogóle nie powinno ich być - skomentował współautor badań prof. Adam Szewczyk z Instytutu Nenckiego. - Współczesne modele produkcji energii w komórkach wskazują, że kanały w błonach mitochondriów obniżałyby efektywność tego procesu. Skoro jednak kanały są, ich obecność musiała dawać istotną przewagę ewolucyjną. Tak rodzi się pytanie: w którym momencie w historii życia na Ziemi ta przewaga się ujawniła". Wcześniej prof. Szewczyk razem ze współpracownikami wykazał też obecność kanału potasowego regulowanego przez ATP w mitochondriach ameby. Zdaniem naukowców, badania nad kanałami jonowymi mitochondriów mogą mieć istotne znaczenie medyczne. Kanały potasowe są bowiem obecne w mitochondriach komórek innych niż neurony – jak np. komórki mięśnia sercowego czy komórki skóry (np. keratynocyty). Jak wyjaśnił PAP prof. Szewczyk, aktywacja kanałów potasowych w mitochondriach zmniejsza śmiertelność komórek w różnych sytuacjach stresowych, prawdopodobnie poprzez redukcję ilości tzw. wolnych rodników (tj. reaktywnych form tlenu). Dlatego, leki, które aktywowałyby kanały potasowe mogłyby znacząco ograniczać skutki udarów mózgu i zawałów serca. Wprowadzenie nowego leku na rynek jest jednak procesem bardzo drogim i długotrwałym, zaznaczają naukowcy. Ich zdaniem, znacznie szybciej efekty tych badań znajdą zastosowanie w przemyśle kosmetycznym. Substancje oddziałujące na kanały mitochondrialne w komórkach mogłyby mieć działanie ochronne wobec skóry. "Substancje te muszą być dostateczne lipofilne, aby dotrzeć do wnętrza komórki i zadziałać na kanały jonowe mitochondriów" – poinformował PAP prof. Szewczyk. Instytut Biologii Doświadczalnej PAN planuje rozpocząć długofalową współpracę z Laboratorium Kosmetycznym Dr Irena Eris. Obie instytucje złożyły wspólny projekt w ramach Inicjatywy INNOTECH, realizowanej przez Narodowe Centrum Badań i Rozwoju. "Jeśli wszystko pójdzie po naszej myśli, już za kilka lat każdy będzie mógł kupić nowy dermokosmetyk i na własnej skórze przekonać się o korzyściach płynących z badań podstawowych nad mitochondriami" – podsumował prof. Szewczyk. Dzięki uprzejmości: PAP - Nauka w Polsce, Joanna Morga</p>
<p>KOMENTARZE</p>
<p>forum ekologiczne</p>
<p>Twoje imię lub nick Twój komentarz</p>
<p>Ostatnie wiadomości</p>
<p>Meningokoki zagrażają także młodzieży</p>
<p>Genetyczna skłonność do spania</p>
<p>Nowe metody szkolenia lekarzy w Śląskim Centrum Chorób Serca</p>
<p>Porost Roccella fuciformis pogromcą alzheimera</p>
<p>2-deoksyglukoza szkodliwa dla komórek rakowych</p>
<p>Spożywanie polifenoli zawartych w skórce jabłka hamuje chorobę zapalną jelit</p>
<p>Ryzyko raka skóry u mężczyzn związane z niższym poziomem przeciwutleniacza</p>
<p>Aktualności • Noc Biologów 2011 • Polscy naukowcy mogą ubiegać się o granty Stowarzyszenia National Geographic • Meningokoki zagrażają także młodzieży • W Warszawie wręczono Nagrody Fundacji na rzecz Nauki Polskiej • Genetyczna skłonność do spania • Tropikalne ryby radzą sobie z ociepleniem klimatu • Nowe metody szkolenia lekarzy w Śląskim Centrum Chorób Serca • Belgica antarctica - antarktyczny owad Książki do matury 2011: Cena: 5,00 zł Zobacz też: Zadania domowe - baza korepetytorów rozwiązujących zadania Zadania domowe z biologii</p>
<p>spływy Pilica W SERWISIE: Klonowanie, Komórki macierzyste, GMO, Genetyka, Nauka, Krzewy i drzewa, kursy dla maturzystów, owoce tropikalne 1 2 3 mikrobiologia świńska grypa edukacja mikroskopy neurobiologia, festiwal nauki w Krakowie nasiona i sadzonki tropikalne © 2011 Ogólnopolski Dziennik "BIOLOG" Redakcja | REKLAMA | Patronat medialny | Regulamin, ochrona prywatności</p>