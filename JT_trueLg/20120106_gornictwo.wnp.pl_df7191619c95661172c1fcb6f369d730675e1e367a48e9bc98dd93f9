<h2>KGHM: Właściwy kierunek zmian w podatku od kopalin<h2>
<div>KGHM uważa, że zmiany propozycji podatku od kopalin idą w dobrym kierunku, jednak wymiar tego podatku jest dla spółki niesatysfakcjonujący. Dlatego będzie o tym dyskutować z Ministerstwem Finansów - zapowiedział prezes KGHM Herbert Wirth.<div>
<div>Herbert Wirth zapewnił, że KGHM ma środki na wypłacenie dywidendy w wysokości 30 proc. zysku netto za 2011 rok oraz na sfinansowanie z własnych środków zakupu kanadyjskiej Quadry, nie posiłkując się kredytem.<div>
<div>Fot. PTWP (Andrzej Wawok)<div>
<p>"Wczoraj na stronie internetowej pojawiła się nowa propozycja podatku i liczymy, jakie ona ma skutki, ale patrząc górnolotnie powiedziałbym, że trend jest właściwy, widać obniżkę wymiaru
tego podatku, ale dalej mogę stwierdzić, że on jest niesatysfakcjonujący jeśli chodzi o analizę porównawczą ze światem" - powiedział we wtorek w telewizji TVN CNBC Wirth.<p>
<h3>ZOBACZ TAKŻE<h3>
<p>Dodał, że według pierwotnej wersji projektu ustawy roczny podatek wyniósłby - według wyliczeń KGHM - ok. 2,8 mld zł, a w nowej zmodyfikowanej propozycji to jest o ok. 280 mln zł mniej.<p>
<br>Przy tej strukturze podatku opłacałoby się wydobywać, ale tylko mniejszą część zasobów KGHM.<br>
<br>"Podatek ma istotny wpływ na tzw. brzeżną wartość miedzi w złożu. Dzisiaj KGHM eksploatuje to, co jest powyżej 0,7 proc. miedzi w złożu, a w momencie, gdy wliczymy ten podatek, to
musielibyśmy podnieść również to, co się nazywa brzeżną zawartością, a więc radykalnie dzięki takim posunięciom ilość złoża nam zmaleje, bo złoże jest pojęciem mobilnym" -
powiedział.<br>
<br>Zdaniem Wirtha ta wartość brzeżna mogłaby zmniejszyć w najbliższych latach potencjalne zasoby na polach, na których dziś jest eksploatacja, o minimum 10 proc.<br>
<br>"Jeśli wielkość zasobów jest 26 mln ton miedzi w ziemi, to o 10 proc. na pewno ten podatek uszczupli nam zakres zainteresowania, czy możliwości eksploatacyjne, a to jest bardzo dużo" -
powiedział prezes.<br>
<br>"Mamy trzy aktywa górnicze i np. Zakłady Górnicze Lubin mają dosyć ubogie złoże w porównaniu np. z Rudną i wtedy powstaje pytanie o sensowność złoża ubogiego w takich warunkach" -
dodał.<br>
<br>Prezes powiedział też, że na razie nie bierze pod uwagę konieczności wyłączenia z użytkowania części zasobów np. W Lubinie, gdyby takie były warunki podatkowe, choć przyznał, że taka
myśl funkcjonuje.<br>
<br>"Taki potencjał funkcjonuje w naszym myśleniu, ale oczywiście na razie nie dopuszczam do takiego myślenia, żeby wyłączyć z użytkowania część znacznych zasobów w dzisiejszym stanie
rzeczy. Będziemy robili wszystko, żeby utrzymać status quo, a przede wszystkim dyskutować dalej z Ministerstwem Finansów odnośnie wymiaru takiego podatku" - powiedział Wirth.<br>
<br>Pytany, czy przy takim podatku eksploatacja złoża w Lubinie byłaby bezsensowna z ekonomicznego punktu widzenia, odpowiedział: "Byłaby nieopłacalna".<br>
