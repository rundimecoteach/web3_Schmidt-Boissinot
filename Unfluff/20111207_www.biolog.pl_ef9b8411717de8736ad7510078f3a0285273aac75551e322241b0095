<p>Strona główna</p>
<p>Forum</p>
<p>Korepetycje</p>
<p>Matura</p>
<p>Kierunki studiów</p>
<p>Konkursy</p>
<p>Festiwale</p>
<p>Książki</p>
<p>Księgarnia</p>
<p>Foto</p>
<p>Multi</p>
<p>Praca</p>
<p>LAB</p>
<p>Bądź na bieżąco z wydarzeniami, subskrybuj kanały</p>
<p>Zespół naukowców z Universitat Zurich, pod kierownictwem prof. Inge Herrmann zaprojektował, oparty na nanocząsteczkach system do oczyszczania krwi i płynów ustrojowych z substancji toksycznych. System ten może być używany w leczeniu zatruć, zakażeń krwi oraz niektórych rodzajów nowotworów.</p>
<p>Naukowcy opracowali w tym celu nanocząstki z substancji magnetycznej, pokryte porowatym płaszczem węglowym i zawierające w porach przeciwciała specyficzne dla rodzaju substancji, która miałaby być usunięta z krwi np. interleukiny czyli białka zapalne lub szkodliwe metale jak ołów.</p>
<p>Nanomagnesy trafiają do krwi przy pomocy aparatury do dializ. Jak powiedział Technology Review prof. Herrmann, we krwi łączą się one ze szkodliwą substancją poprzez przeciwciała i następnie są wychwytywane przez separator używający bardzo słabego pola magnetycznego. Wraz z nimi znika także substancja szkodliwa.</p>
<p>Według wyników testów dokonywanych przez badaczy na myszach, stosując nowe rozwiązanie można usunąć z krwi, w jednym trwającym niecałą godzinę pasażu, 75 proc. digoksyny, leku, który w razie przedawkowania może powodować zagrożenie dla życia. Po dwóch pasażach trwających 1,5 godziny z krwi znika ponad 90 proc. digoksyny.</p>
<p>Obecnie trwają badania cytotoksyczności – naukowcy muszą wykazać, że rozwiązanie to nie jest toksyczne dla ludzkich komórek i nie zaburza naturalnych zdolności krwi do oczyszczania. Według pierwszych testów, opublikowanych w Nanomedicine, nanomagnesy nie niszczą komórek krwi i nie tworzą skrzepów, co jest najważniejsze w przypadku wprowadzania do krwi substancji obcych.</p>
<p>Według innych badań grupy prof. Herrmann, nanomagnesy, które związały się z truciznami są częściowo usuwane przez takie komórki systemu immunologicznego jak makrofagi i monocyty. Jeśli wyniki tych badań zostaną potwierdzone wówczas, będzie można rozpocząć testy kliniczne nowej metody odtruwania.</p>
<p>PAP - Nauka w Polsce</p>
<p>Zapraszamy też do dyskusji na największym polskim</p>
<p>Aktualności</p>
<p>• 2-deoksyglukoza szkodliwa dla komórek rakowych</p>
<p>• Tradycyjne rolnictwo pomaga przetrwać gatunkom</p>
<p>• Chiny sygnalizują gotowość do kompromisu ws. klimatu</p>
<p>• Centrum Nauk Przyrodniczych w Opolu</p>
<p>• Spożywanie polifenoli zawartych w skórce jabłka hamuje chorobę zapalną jelit</p>
<p>• Targi Pracy dla studentów w Rzeszowie</p>
<p>• W Karpatach orły przednie rozpoczęły tokowanie</p>
<p>• Orzechy włoskie - wyjątkowo zagrożone przez zmiany klimatu</p>