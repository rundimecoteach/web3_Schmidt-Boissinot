<p>O spotkanie poprosił mnie</p>
<p>dyrektor Europejskiego</p>
<p>Centrum Prewencji i Kontroli</p>
<p>Chorób (ECDC),</p>
<p>agencji powołanej przez</p>
<p>UE w celu wzmacniania</p>
<p>europejskiej kontroli nad</p>
<p>chorobami infekcyjnymi.</p>
<p>ECDC pełni w Sztokholmie</p>
<p>ciągły dyżur w zakresie</p>
<p>monitorowania i natychmiastowego</p>
<p>ostrzegania</p>
<p>o niebezpieczeństwach zagrażających</p>
<p>Europejczykom</p>
<p>w tym zakresie. Centrum</p>
<p>z niepokojem obserwuje</p>
<p>wzrastającą od dwóch lat</p>
<p>liczbę zachorowań na odrę.</p>
<p>W sytuacji, gdy zgodnie</p>
<p>z pierwotnym założeniem</p>
<p>WHO choroba ta miała zostać</p>
<p>na całym świecie wyeliminowana</p>
<p>do 2007 r. (obie</p>
<p>Ameryki są już od kilku lat</p>
<p>od niej wolne), 30 tys. zachorowań,</p>
<p>kilkadziesiąt</p>
<p>ciężkich encefalitów i ok.</p>
<p>10 zgonów rocznie w najbogatszym</p>
<p>rejonie świata</p>
<p>(UE) okrywa nas wstydem.</p>
<p>Jaka jest przyczyna takiego</p>
<p>stanu? Wciąż niska wyszczepialność</p>
<p>dzieci przeciw</p>
<p>tej chorobie. Zadanie dla</p>
<p>lekarzy jest proste: namawiać</p>
<p>do szczepienia (w Polsce</p>
<p>zgodnie z obowiązującym</p>
<p>kalendarzem), zwalczać</p>
<p>irracjonalne uprzedzenia</p>
<p>i przesądy. Drugie zjawisko</p>
<p>obserwowane z niepokojem</p>
<p>przez Centrum, to narastający</p>
<p>problem antybiotykooporności</p>
<p>bakterii. Dla</p>
<p>przykładu w polskich szpitalach</p>
<p>(znajdujących się w okolicach</p>
<p>średniej europejskiej)</p>
<p>oporność Str. pneumoniae na</p>
<p>penicylinę i makrolidy (jednocześnie)</p>
<p>waha się w granicach</p>
<p>10-25 proc., Staph.</p>
<p>aureus na metycylinę 10-25</p>
<p>proc., a Ent. faecalis na aminoglikozydy,</p>
<p>E. coli na fl uorochinolony,</p>
<p>Kl. pneumoniae</p>
<p>na cefalosporyny III</p>
<p>generacji, fl uorochinolony</p>
<p>i aminoglikozydy (pojawiają</p>
<p>się także szczepy oporne</p>
<p>na karbapenemy) oraz</p>
<p>Ps. aeruginosa na piperacylinę</p>
<p>+ tazobaktam, fl uorochinolony</p>
<p>i aminoglikozydy</p>
<p>w granicach 25-50 proc.</p>
<p>Te dramatyczne (i wzrastające)</p>
<p>liczby nakazują podjęcie</p>
<p>natychmiastowych działań.</p>
<p>Przesłanie ECDC jest proste:</p>
<p>ostrożniej z decyzjami o antybiotykoterapii</p>
<p>(zwłaszcza</p>
<p>w lecznictwie otwartym</p>
<p>znaczna część zaleceń budzi</p>
<p>poważne wątpliwości),</p>
<p>przestrzeganie zasad leczenia</p>
<p>w zakresie dawek i czasu</p>
<p>terapii. W opinii Centrum</p>
<p>równie ważne są działania</p>
<p>na rzecz najprostszych zabiegów</p>
<p>higienicznych, włącznie</p>
<p>z myciem rąk przez personel</p>
<p>medyczny (a zwłaszcza przez</p>
<p>lekarzy!), które w znacznym</p>
<p>stopniu przyczyniają się do</p>
<p>ograniczania zakażeń.</p>
<p>W imieniu CPME obiecałem</p>
<p>współpracę oraz podjęcie</p>
<p>działań na rzecz upowszechniania</p>
<p>przesłania</p>
<p>Centrum wśród lekarzy</p>
<p>europejskich.</p>
<p>Konstanty Radziwiłł</p>
<p>Gazeta Lekarska 2012-01 - pismo izb lekarskich. Wydawca: Naczelna Rada Lekarska.</p>
<p>http://http://www.gazetalekarska.pl</p>
<p>Dla członków izb lekarskich bezpłatnie.</p>