<p>Po wielkim sukcesie poprzedniego krążka "Love Supply" i przeboju "Cry Cry" Oceana ma zamiar ponownie rozpalić europejską scenę muzyczną. Jej najnowszy singel "Endless Summer" został wybrany przez UEFA oficjalnym hymnem Mistrzostw Europy w Piłce Nożnej, które odbędą się w Polsce i na Ukrainie w czerwcu przyszłego roku.</p>
<p>Piosenka będzie obecna na wszystkich stadionach i imprezach towarzyszących największemu sportowemu wydarzeniu w naszym kraju. Jesteśmy przkonani, że "Endless Summer" nie tylko rozgrzeje atmosferę i zapewni świetną zabawę fanom piłki nożnej z całej Europy ale stanie się także wielkim hitem najbliższego lata.</p>
<p>Oceana wystąpiła 2 grudnia w Kijowie podczas losowania grup. Tam też po raz pierwszy oficjalnie można było usłyszeć jej nowy przebój. "Endless Summer" promuje również drugi w karierze artystki album solowy, którego premiera jest przewidziana na przyszły rok.</p>