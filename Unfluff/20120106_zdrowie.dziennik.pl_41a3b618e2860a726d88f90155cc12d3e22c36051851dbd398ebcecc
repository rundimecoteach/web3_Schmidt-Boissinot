<p>Nawet dziecko wie, że myjąc zęby, pozbywa się wielu bakterii z jamy ustnej. Dzięki temu zdrowe są zęby, dziąsła oraz - co podkreślają  eksperci - cały organizm. Tę wiedzę najmłodszym przekazują dorośli,  którzy nierzadko sami zapominają o podstawowych zasadach higieny.  Właśnie im dedykujemy najnowsze wyniki badań amerykańskich naukowców.</p>
<p>Nieodpowiednie</p>
<p>mycie zębów grozi zapaleniem płuc - zaalarmowali uczeni z Yale</p>
<p>University School of Medicine na konferencji naukowej Infectious</p>
<p>Diseases Society of America. Wzięli pod lupę przypadki szpitalnych  pacjentów z zapaleniem płuc. Okazało się, że źródłem zakażenia mogły być</p>
<p>bakterie znajdujące się w ustach.</p>
<p>Zdrowie Dziennik.pl na Facebooku: polub i bądź na bieżąco >>></p>
<p>Uczeni podkreślają, że wyniki  ich obserwacji nie są pionierskie. Od lat zdrowie jamy ustnej wiązane  jest z chorobami układu oddechowego - czytamy w brytyjskim dzienniku  "Daily Mail". Wiadomo, że bakteryjne infekcje dróg oddechowych mogą być  wynikiem wdychania do płuc bakterii kolonizujących się w jamie ustnej.  Aby temu zapobiec, należy szczotkować zęby przez przynajmniej dwie  minuty dwa razy dziennie, używać nici dentystycznych oraz unikać  produktów zawierających cukier.</p>
<p>Dane są alarmujące: 99 procent Polaków ma próchnicę, statystyczny Kowalski po 35. roku życia może pochwalić się zaledwie 21 zębami i aż 11 procent mężczyzn przyznaje się do tego, że do dentysty nie chodzi w ogóle. Nie dbamy o zęby i czy równie niewiele o nich wiemy? Sprawdź swoją wiedzę.</p>