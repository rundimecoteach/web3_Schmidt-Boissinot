<p>Μία διεθνώς αναγνωρισμένη μέθοδος καταπολέμησης του καρκίνου η οποία</p>
<p>είναι ακίνδυνη και χωρίς παρενέργειες για τον ασθενή , η υπερθερμία,</p>
<p>αναγνωρίστηκε πρόσφατα ως ιατρική πράξη από το Κεντρικό Συμβούλιο Υγείας</p>
<p>της χώρας μας και απομένει η δημοσίευση στο ΦΕΚ προκειμένου να αρχίσει</p>
<p>να καλύπτεται από τα ασφαλιστικά ταμεία. Η μέθοδος αυτή εφαρμόζεται στην</p>
<p>Αθήνα στο νοσοκομείο Αττικόν και σε δύο ιδιωτικά κέντρα της</p>
<p>Θεσσαλονίκης, ενώ ήδη από το 2010 έχει τύχει θετικής αποδοχής αίτημα για</p>
<p>προμήθεια του ειδικού μηχανήματος από το νοσοκομείο ΑΧΕΠΑ. Το κόστος</p>
<p>της προμήθειας του μηχανήματος υπερθερμίας κυμαίνεται από 150.000 έως</p>
<p>250.000 ευρώ ,ενώ το κόστος της κάθε συνεδρίας έχει κοστολογηθεί στα 60</p>
<p>ευρώ για την επί πολλοίς εφαρμογή της και στα 120 ευρώ για την εν τω</p>
<p>βάθει εφαρμογή.</p>
<p>Η υπερθερμία βασίζεται στην αύξηση της θερμοκρασίας τοπικά - περιοχικά</p>
<p>πέρα από το φυσιολογικό σε εύρος 42 βαθμούς C ως 45 βαθμούς C, ή</p>
<p>συστηματικά σε όλο το σώμα σε εύρος 41,5 βαθμούς C - 41,8 βαθμούς C</p>
<p>χωρίς να προκαλεί σοβαρά τοξικά φαινόμενα. Ο ασθενής μπαίνει σε ένα</p>
<p>κουβούκλιο  όπου με τη βοήθεια της υπέρυθρης ακτινοβολίας αυξάνεται η</p>
<p>θερμοκρασία.  Η υπερθερμία  μπορεί να εφαρμοστεί τοπικά  στο ιατρείο ενώ</p>
<p>όταν ολοσωματικά μπορεί να εφαρμοστεί σε νοσοκομείο υπό γενική</p>
<p>αναισθησία.</p>
<p>Η περιοχική τοπικά εφαρμοζόμενη υπερθερμία γίνεται κάθε 72 ώρες.  Η πιο</p>
<p>σύντομη χρονικά  επανάληψη της αποφεύγεται για να ξεπεραστεί η</p>
<p>θερμοαντοχή των καρκινικών κυττάρων που αναπτύσσεται αν εφαρμοστεί πιο</p>
<p>γρήγορα. Γίνονται αρχικά 12 συνεδρίες και ακολούθως εκτιμάται το</p>
<p>αποτέλεσμα της θεραπείας με εργαστηριακές εξετάσεις . Αν ο ασθενής κάνει</p>
<p>ακτινοθεραπεία τότε η περιοχική γίνεται αμέσως μετά την ακτινοβόληση</p>
<p>του όγκου , ενώ αν κάνει χημειοθεραπεία η περιοχική γίνεται εντός 12</p>
<p>ωρών από την χημειοθεραπεία για να εξασφαλιστεί η συνεργική δράση της</p>
<p>χημειοθεραπείας και της ακτινοθεραπείας με την ογκοϋπερθερμία .</p>
<p>Η ολοσωματική υπερθερμία, η οποία προς το παρόν εφαρμόζεται μόνο σε</p>
<p>ιδιωτικό κέντρο της Θεσσαλονίκης, γίνεται μια φορά κάθε 30 ημέρες για</p>
<p>τρεις συνεχόμενες μήνες .Θετική δράση για ογκολογική πάθηση</p>
<p>επιτυγχάνεται στην ολοσωματική αν η θερμοκρασία του σώματος ανέλθει</p>
<p>στους 39 βαθμούς C για 3 - 4 ώρες ή στους 41 βαθμούς C και υψηλότερα για</p>
<p>πάνω από 60 λεπτά (η τελευταία εφαρμογή ονομάζεται  εντατική</p>
<p>ολοσωματική  υπερθερμία ).</p>
<p>«Η περιοχική υπερθερμία έχει αντικαρκινική δράση καταστρέφοντας άμεσα</p>
<p>τα καρκινικά κύτταρα του όγκου χωρίς να βλάπτονται τα πέριξ του καρκίνου</p>
<p>υγιή κύτταρα και κυρίως χωρίς να επηρεάζεται αρνητικά η άμυνα του</p>
<p>οργανισμού .Με τη συστηματική υπερθερμία ανεβάζουμε για ώρες την</p>
<p>θερμοκρασία του σώματος προκαλούμε δηλαδή τεχνητά πυρετό ο οποίος μπορεί</p>
<p>να καταστρέψει όγκους και τις διάσπαρτες στο σώμα (μικρό) -μεταστάσεις</p>
<p>.Η ολοσωματική υπερθερμία όμως εκτός από την άμεση καταστροφή των</p>
<p>καρκινικών κυττάρων προκαλεί και αύξηση της άμυνας του οργανισμού</p>
<p>εναντίον του καρκίνου μέσω διέργεσης του ανοσοποιητικού μας συστήματος .</p>
<p>Έτσι υπάρχει ανοσοανταπόκριση εναντίον του όγκου κάτι που βοηθά έμμεσα</p>
<p>στην μείωση αυτού . Επίσης μπορεί να ανακουφίσει τους πόνους εξαιτίας</p>
<p>της ασθένειας» εξήγησε κατά τη διάρκεια συνέντευξης τύπου ο</p>
<p>χειρουργός-ογκολόγος Λάζαρος Δανιηλίδης.</p>
<p>«Η υπερθερμία σε συνδυασμό με την ακτινοθεραπεία ή και τη χημειοθεραπεία</p>
<p>ενισχύει την πλήρη ανταπόκριση του όγκου στη θεραπεία καθώς και τον</p>
<p>τοπικό έλεγχο της νόσου. Είναι μία μέθοδος χωρίς σοβαρές παρενέργειες.</p>
<p>Αυτή η αύξηση της αποτελεσματικότητας που επιφέρει η υπερθερμία δίκαια</p>
<p>την καθιστά ως τον τέταρτο πυλώνα στη θεραπεία εναντίον του καρκίνου»</p>
<p>επισήμανε ο ογκολόγος -ακτινοθεραπευτής, επίκουρος καθηγητής στο</p>
<p>Πανεπιστήμιο Αθηνών Βασίλειος Κουκουλίας</p>
<p>Να σημειωθεί ότι η χώρα μας διαθέτει τη τεχνογνωσία για τη κατασκευή</p>
<p>μηχανήματος υπερθερμίας και μάλιστα το πρώτο μηχάνημα υπερθερμίας είχε</p>
<p>κατασκευαστεί το1987 με τη συνεργασία του Α΄ Εργαστηρίου Ακτινολογίας</p>
<p>του Πανεπιστημίου Αθηνών στο Αρεταίειο Νοσοκομείο καθώς και του τμήματος</p>
<p>Ηλεκτρολόγων Μηχανικών και Μηχανικών Υπολογιστών του ΕΜΠ, με τους</p>
<p>καθηγητές Κ. Παπαβασιλείου και Ν. Ουζούνογλου, αντίστοιχα. Βέβαια από</p>
<p>τότε και ειδικά τα τελευταία χρόνια έγιναν πολλά με την πρόοδο της</p>
<p>τεχνολογίας . Έτσι οι νέες γενιές των μηχανημάτων ογκοϋπερθερμίας</p>
<p>εξασφαλίζουν την εφαρμογή της χωρίς ουσιαστικά καμία παρενέργεια για τον</p>
<p>ασθενή καθιστώντας την ΅'Απράσινη'Α'Α θεραπευτική μέθοδο .</p>